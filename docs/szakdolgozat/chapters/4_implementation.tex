\Chapter{Az alkalmazás tervei és azok megvalósítása}

\Section{Képernyő szerkezet}

\SubSection{Tervek}

Kezdetben összeállítottam egy tervet, arra, hogy nagy vonalakban hogyan képzelem el a játék felületének felépítését, kinézetét. Ezen a kezdetleges rajzon elhelyeztem a kártyapaklikat, a kártyákat az azokon szereplő értékekkel, a zsetonokat és egy zsetongyűjtő panelt is. Az alapvető elképzeléseim az alapján születtek meg, hogy az alapjáték felépítése mind a fizikális, mind a digitális verzióban ehhez hasonló. Ennek egy kezdetleges sematikus tervét láthatjuk \aref{fig:screen_structure_plan}. ábrán.

\begin{figure}[h]
\centering
\includegraphics[scale=0.37]{images/screen_structure_plan.png}
\caption{A játék kezdetleges kinézeti terve.}
\label{fig:screen_structure_plan}
\end{figure}

\SubSection{Megvalósítás}

Az idő előrehaladtával formáltam mind a felépítést, mind a kinézetet, de a koncepció alapja megmaradt. A játék kapott egy hozzá illő hátteret, a kártyalapok színét is élénkebbre állítottam, a zsetonokat a halomban lévő számuk alapján megszámoztam és a zsetongyűjtő panelt is újraterveztem. Létrehoztam egy második panelt a képernyő felső részén annak érdekében, hogy az adott játékos tudja követni az ellenfél részeredményeit.
E mellett a jobb felső sarokba elhelyeztem egy "\textit{Új játék}" és egy "\textit{Játékszabályok}" feliratú gombot, a hozzájuk tartozó funkciók ellátásához. Végezetül pedig megjelöltem a soron lévő játékost a hozzá tartozó panelének körberajzolásával és egy, a játékosra jellemző ikonnal (\ref{fig:screen_structure}. ábra).

\begin{figure}[h]
\centering
\includegraphics[width=\textwidth]{images/screen_structure.png}
\caption{A játék végleges kinézete.}
\label{fig:screen_structure}
\end{figure}

\Section{Alapok}

Az általam leszűkített szabályrendszer alapú játék megvalósításához a JavaScript-et, a megjelenítéséhez pedig főleg a HTML5 Canvas-t, a stílusok beállításához CSS-t használtam.

\Section{A forráskód szervezése}

A játék fájlrendszerének alapját egy \texttt{index.html} nevű fájl adja, amelyben magát a webes felület hoztam létre. Ide importáltam az összes szükséges JavaScript fájlt és beállítottam, hogy induláskor hívja meg a \texttt{main.js} fájlban meghatározott inicializáló függvényt. A \texttt{main.js} fájl fogja össze a játékhoz tartozó összes funkciót. Itt kerültek definiálásra a vászon alapfüggvényei, például a kattintás, egér mozgatás funkciók, valamint az imént említett inicializáló függvény, ami a \textit{canvas}-t és a hozzá tartozó függvényeket érinti. A fájlok mellett van egy \texttt{data} nevű mappa, ahova a játék egész kártyakészletének adatait mentettem. Emellett egy \texttt{classes} nevű mappa is, ahol az objektumok és funkciók szerint szeparált JavaScript osztályok találhatóak. Végezetül pedig egy \texttt{AI} elnevezésű mappa, amelyekbe az általam fejlesztett számítógépes logikák állományait helyeztem.

\Section{Kártyalapok}

A \texttt{Card} osztályban a lapok körvonalát Bézier-görbék segítségével hoztam létre, az ezeken lévő zsetonokat pedig a megfelelő színnel kitöltött körrel valósítottam meg. A pontszámot és a bónusz zsetont jelölő kört egy vonallal választottam el a többi adattól. A pontszám a jobb, a bónusz pedig a bal felső sarkába került a kártyalapnak. A kártya alsó felén helyeztem el a megvásárláshoz szükséges zsetonokat az értékeikkel együtt úgy, hogy a paraméterként megkapott értékektől függően balról jobbra, lentről felfelé töltődnek fel a pozícióik. Meghatároztam a játék során végig használt alapszínek RGB kódját.

\Section{Zsetonok}

A zsetonokat körök kirajzolásának segítségével hoztam létre a \texttt{Token} osztályon belül, amelyeket a megfelelő színnel töltöttem ki, és melléjük kiírattam az adott halomban lévő zsetonok számát.

\Section{Zsetongyűjtő panel}

Létrehoztam a panel elemek számára egy \texttt{PanelElement} nevű osztályt, ahol az adott elem kirajzolását valósítottam meg. A háttérszínét a hozzá tartozó színnel töltöttem ki, két részre osztottam egy függőleges vonallal és a bónusz értéket egy külön körvonallal jelöltem meg. Ez után létrehoztam a panelnek is egy külön osztályt \texttt{TokenPanel} néven, ahol inicializáltam a különböző panel elemeket, a panel jobb szélén pedig létrehoztam a pontszámok megjelenítésére szolgáló elemet. A panel és a panel elemek körvonalát szintén Bézier-görbék segítségével rajzoltam meg.

\Section{Tábla osztály}

A \texttt{Board} osztályban terveztem összefogni a játék elemeit, és a játék kirajzolásának, működésének, szabályainak megvalósítását. Kezdetben a játék elemeinek elhelyezkedését szerettem volna meghatározni. Kitaláltam a kártyák megfelelő pozícióját és elhelyeztem őket sorban, egyelőre még csak véletlenszerűen az összes kártya közül kiválasztva, nem a megfelelő szintekre bontva. Ez után a panelek, a zsetonok és a kártyapaklik elhelyezése következett, még a megfelelő értékeik nélkül. Végül beállítottam a táblának a hátterét is.

A következő szakaszban a már elhelyezett elemeknek az értékeire helyeztem a hangsúlyt. Igyekeztem a hozzájuk tartozó megfelelő értékeket társítani. Megvalósítottam, hogy a kártyák a szintjeik alapján legyenek kiválogatva külön tömbbe. Ezeket a tömböket megkevertem, majd ebből kihúztam és elhelyeztem a lapokat a játéktérre a játékszabály által leírt módon. A zsetongyűjtő panelre is a hozzá tartozó megfelelő értékeket írtam ki, és a zsetonoknak is megadtam a kezdő értéküket.

\Section{Egér mozgatás}

A kártyák és a zsetonok egér mozgatásra való interakcióját a következőképpen oldottam meg. Kezdetben egérkattintásra néztem meg, hogy a kártyákra és zsetonokra kattintva a megfelelő indexű és koordinátájú elemet kapom-e vissza. Azt, hogy az egér beleesik-e az adott kártya vagy zseton területébe a koordinátájukból, a magasságukból és a szélességükből kiszámítva határoztam meg. Kezdetben a tábla osztályban egy függvényben határoztam ezt meg, később viszont a kártya saját osztályában, tehát a kártya objektum önmaga vizsgálja, hogy éppen a kurzor alatt van-e vagy sem. A már működő programrészt átültettem az egér mozgatására és megjelöltem az egér alatt lévő elemet úgy, hogy a körvonalát egy világos, sárga színnel rajzoltam körbe. E mellett a kurzor típusát is átállítottam az esetben, amikor egy kártya vagy zseton felett van.

\Section{Interakciók}

A játékon belüli interakciókat a zsetonvásárlással és az ennek hatására történő panel értékek feltöltésével kezdtem. Ezt úgy valósítottam meg, hogy a korábban meghatározott egér kattintáskor kiszámolt zseton értéket megkapva, a megfelelő színű halmot csökkentettem, a panelen viszont növeltem ezt az értéket.

Ez után a kártyavásárlással járó műveletekkel foglalkoztam. Kezdetben azt valósítottam meg, hogy kattintáskor a kurzor alatt található kártya eltűnjön, majd a helyére a megfelelő, megkevert részpakliból kerüljön a következő lap. A bónusz értékek megszerzését is feltüntettem a panelen. A birtokba vétel után, a kártyán található pontszám (amennyiben van) hozzáadódik a panelen található játékos pontszámához. A zsetonok a szabályok alapján olyan módon kerülnek vissza a halmokba, hogy ami felhasználásra került, azt mind vissza kell szolgáltatni a játéktérre, ami viszont bónusz, az a játékos birtokában marad. Amennyiben több zsetonnal rendelkezett a játékos az adott színből, mint amennyire a kártya megvásárlásakor szükség volt, a bónuszok közül az összes és a zsetonok közül a szükséges mennyiség kerül felhasználásra, így a többlet érték a játékosnál marad zseton formájában.

\Section{Szabályrendszer}

A szabályrendszer megalkotásának szempontjából a kártyák és a zsetonok elérhetősége jelenti az alapot, így ezek elkészítésével kezdtem neki ennek a területnek.

A szabályok alapján akkor lehet megvásárolni egy kártyát, ha a játékos birtokában van a lapon feltüntetett zsetonszám a megadott színekből, akár zsetonokból, akár a korábban megszerzett bónuszokból kifizetve azt. Valamint fontos, hogy kártyavásárlás esetén mást nem csinálhat a körében és amennyiben felvett egy zsetont, visszafordítani nem tudja az eseményeket.

A zsetonok kiválasztása ennél egy fokkal bonyolultabb. Alapvetően egy zseton akkor elérhető a játékos számára, ha az adott halomban legalább egy található, ezen felül viszont a zsetonhúzás kétféle módon tud történni egy kör során. Az első esetben a játékos három zsetont választ, amelyek közül mindegyik különböző színű, a második lehetőség pedig, hogy két azonos színű zsetont választ, de ezt csak abban az esetben tudja megtenni, ha az adott halomban a kör elején legalább négy zseton található.

Ezeknek a feltételrendszereknek a megvalósítása külön függvényekben történik, amelyeket a kártyára vagy a zsetonra való kattintáskor ellenőriz a program, hogy elérhető-e az adott játékos számára. Fontos, hogy az egy körön belül lévő korábbi cselekvéseink is korlátozhatják a lehetőségeinket, tehát ha zsetont vesz fel a játékos az első cselekvésekor, a kártyaválasztás már nem elérhető a számára. A zsetonok között is fellelhető ez a jelenség, például amikor kiválasztunk két különböző színű zsetont, azok már biztosan nem elérhetőek az adott körben, akármennyi is van a halomban, hiszen csak a három eltérő színű zsetonválasztás típusú lépéssorozat folytatható. Ezen felül a korábbi körök lépései is befolyásolják és akár korlátozzák a lehetőségeinket. Amikor a kör kezdetén egy három zsetont tartalmazó halomból húzunk fel egyet, az már továbbra nem elérhető számunkra a kör során, mivel kettő felhúzása nem lehetséges a zsetonszám miatt. Továbbá a kifogyott halmok sem elérhetőek a játékosok számára, így előfordulhat olyan helyzet, amikor a három különböző színű zseton felvételekor nem elérhető a maximális számú lehetőség, így csak annyit vehetünk fel, amennyi a rendelkezésünkre áll a szabályok szerint.

\Section{Körökre osztás}

A játékot az aktuális játékos indexe alapján bontottam körökre. Létrehoztam a \texttt{Player} osztályt a megfelelő értékekkel és inicializáltam őket a \texttt{Board} osztályon belül a többihez hasonlóan, összekapcsolva a hozzájuk tartozó panelekkel. Bevezettem a kattintások dokumentálására egy változót, amelyben eltároltam az éppen játékban lévő játékos a köre megkezdésétől megtett, a szabályok és a játék akkori állása alapján megengedett kattintásait. A kártya vásárlásakor az indexe, a zseton megvásárlásakor pedig a színe kerül bele. Ezen információk segítségével ítéli meg a program, hogy vége van-e az adott játékos körének.

Egy játék első tíz körének műveletsora az alábbi példához hasonlóan épül fel:
\begin{verbatim}
Tokens: white black red 
Tokens: red red 
Tokens: black blue white 
Tokens: green green 
Card: 1 
Tokens: black blue white 
Tokens: black black 
Tokens: green red blue 
Card: 1 
Card: 3 
\end{verbatim}

Amikor az első cselekvés kártyavásárlás volt, a kör azonnal átadódik a másik játékosnak. Ellenkező esetben figyeli a kattintások tömbjét. Amennyiben kettő azonos színű zseton lett kiválasztva, szintén a következő játékosra vált. Az utolsó lehetőség esetén pedig ellenőrzi, ha az első és a második választott zseton színe nem egyezik, akkor a harmadiknak sem szabad egyeznie egyikkel sem, miután pedig ez megfelelt a kritériumoknak a kör szintén a következő játékosé lesz.

\Section{Ablakátméretezés}

Az ablakátméretezés problémáját is meg szerettem volna oldani, hogy akármilyen ablakméretnél és aránynál lehessen játszani a játékkal. Ezt az ablak koordinátáinak ellensúlyozásával, transzformálásával és skálázásával oldottam meg. \Aref{fig:resize}. ábrán látható, hogy miként néz ki a játéktér különböző ablakméretek mellett.

\begin{figure}[h]
\centering
$\vcenter{\hbox{\includegraphics[scale=0.2]{images/resize1.png}}}$
\hspace{1cm}
$\vcenter{\hbox{\includegraphics[scale=0.2]{images/resize2.png}}}$
\caption{A játék kinézete különböző ablakméret mellett.}
\label{fig:resize}
\end{figure}

\Section{Esztétikai beállítások}

A játéktéren található elemek formázását \textit{Canvas} segítségével, az ezen kívül található (például a kezdőképernyő, játék végén felugró felület, stb.) felületek formázását viszont CSS segítségével valósítottam meg. Azért követtem ezt a logikát, hiszen a játéktéren, a játékmenettel kapcsolatos dolgok összetartoznak és jó, ha egy logika alapján kerülnek formázásra, míg az ezen kívüli elemek egy másik csoportot alkotnak, amelyeket egyszerűbbnek tartottam CSS-ben megvalósítani.

\SubSection{Játékos számára releváns információk}

Kiemeltem grafikusan a játékosok számára fontos információkat, remélve, hogy ezáltal jobban átláthatóbbak lesznek a választási lehetőségek. Zöld színű, vékony vonallal körberajzoltam az elérhető kártyákat, az éppen nem elérhető zsetonoknak viszont szürke körvonalat adtam, így az egér mozgatására sem látható a kiválaszthatóságuk. Az éppen körön lévő játékos paneljét is egy vékony, sárga vonallal rajzoltam körbe, valamint a képernyő bal oldalán, az aktuális panel mellet megjelenítettem egy játékost jellemző ikont is, így egyértelműbbé téve, hogy melyik játékos van soron.

\SubSection{Kezdőképernyő}

Megalkottam és megformáztam a kezdőképernyőt, ami minden játékindításkor megjelenik a felhasználó számára. Ennek a felületnek az alapja a játék táblájának elhomályosítása, amelyen egy kiírás és két gomb található. A felirat felszólítja a játékost, hogy válassza ki az adott játékban szereplő játékosokat. A két gomb a két lehetőséget reprezentálja, miszerint vagy két emberi, vagy pedig egy emberi és egy számítógép által vezérelt játékos fog játszani. Ezeknek a megjelenítését és az eseménykezelését CSS segítségével valósítottam meg (\ref{fig:start_screen}. ábra).

\begin{figure}[h]
\centering
\includegraphics[width=\textwidth]{images/start_screen.png}
\caption{A játék kezdőképernyője.}
\label{fig:start_screen}
\end{figure}


\SubSection{Gomb interakciók}

A játéktéren található gombok kezeléséhez létrehoztam egy külön \texttt{Button} osztályt a megfelelő paramétereikkel, tehát ezeket a gombokat az előzőkkel ellentétben a \textit{Canvas} segítségével valósítottam meg. Először csináltam egy "\textit{Új játék}" feliratú gombot, amellyel a játék során akármikor új játékot lehet kezdeni. Ezt követően pedig a hasonló felépítésű "\textit{Játékszabályok}" elnevezésű gombot helyeztem el a képernyőn, amelyre való kattintással egy olyan felület jön elő, ahol a játékszabályokat olvashatjuk el. Ez a felugró felület CSS-ben lett elkészítve. Az alap szintén az elhomályosított tábla, amelyen egy kerettel és háttérrel rendelkező felirat doboz helyezkedik el. Ezen a felületen található az általam megvalósított játékverzió szabályai. Ebből a felületből való kilépést az elhomályosított területre való kattintással oldottam meg. A tábla elemekhez hasonlóan a kurzor mozgatásra reagáló megjelenést hoztam létre a gombok számára is, miszerint a betűszínük sárgával van átrajzolva, amennyiben az egér alatt találhatók.


\SubSection{Elérhető lépések megszűnése}

Ahogy korábban is említettem, a játékszabályok módosításával sajnos felmerülhet egy olyan játékállapot, amikor az adott játékos sem kártyát, sem zsetont nem tud választani. Ezt az eshetőséget a korábbiakhoz hasonlóan olyan formában orvosoltam, hogy a jelenség bekövetkezésekor megjelenik egy szöveg, amely tájékoztatja a játékost a felmerült problémáról, és arról, hogy ennek az üzenetnek a bezárása után újraindul a játék (\ref{fig:impossible_action}. ábra).

\begin{figure}[h]
\centering
\includegraphics[width=\textwidth]{images/impossible_action.png}
\caption{A elérhető lépések megszűnésének kezelésére létrehozott felület.}
\label{fig:impossible_action}
\end{figure}


\SubSection{Záró képernyő}

A játék végét jelentő feltételt követően megjelenik a záró képernyő, amelyen látható egy felirat és egy gomb. A szöveg tájékoztatja a felhasználót arról, hogy melyik játékos nyerte a játékot, a gomb pedig lehetőséget ad a játék újrakezdésére, amely megnyomásával megjelenik a kezdőképernyő. Ezt a felületet a kezdőképernyőhöz hasonlóan formáztam meg mind a hátteret, mind a feliratot, mind a gombot tekintve (\ref{fig:end_screen}. ábra).

\begin{figure}[h]
\centering
\includegraphics[width=\textwidth]{images/end_screen.png}
\caption{A játék záró képernyője.}
\label{fig:end_screen}
\end{figure}

\SubSection{Esztétika és refaktorálás}

A játék fejlesztésének egészében folyamatosan zajlottak a kódrészek átszervezései, refaktorálása, egyszerűbbé, egyértelműbbé tétele, valamint az esztétikai fejlesztések, javítgatások. Ahogy viszont többek között a tábla osztályon is észrevehető, ezek a folyamatok nincsenek maradéktalanul elvégezve, ami a program szempontjából a megvalósított játékszabályok és funkciók bővítése mellett továbbfejlesztési lehetőségként adódik.

\Section{Osztálydiagram}

Az elkészített osztályok felépítései és kapcsolatai \aref{fig:uml}. ábrán láthatóak.

\begin{figure}[h]
\centering
\includegraphics[scale=0.35]{images/UML.png}
\caption{A játék megvalósításának osztálydiagramja.}
\label{fig:uml}
\end{figure}

A program inkrementális fejleszése miatt a \texttt{Board} osztály felépítése nem a legoptimálisabb, ezért megvalósítottam a refaktorált verzióját is az osztálydiagramnak. A refaktorálás elvégzését követően a diagram \aref{fig:refactored_uml}. ábra alapján formálódna. A \texttt{Board} osztály metódusait külön szerveztem általános függvénykönyvtárakba. A \texttt{GraphicalEvents} nevű osztályba szerveztem ki a különböző grafikai megjelenésért felelős függvényeket. Például a játészabály felületnek, a játékosok jelölésének, a kezdő és záró képernyőknek a megvalósítását. E mellett létrehoztam egy \texttt{Manager} nevű osztályt is, amelybe az egérhez kapcsolódó metódusokat helyeztem (például kattintás, egér mozgatás). Ezen felül a \texttt{SetGameState} elnevezésű osztályban valósulnak meg a játékállapot beállításáért felelős függvények, mint például az elérhető és el nem érhető zsetonok és kártyák meghatározása, a következő játékosra váltás és a játék újraindítása. Végezetül pedig az \texttt{InteractionManager} nevű osztályban a zsetonokhoz és a kártyákhoz kapcsolódó metódusok szerepelnek, például a megvásárlásuk és az ennek hatására bekövetkező események.

\begin{figure}[h]
\centering
\includegraphics[scale=0.3]{images/refactored_UML.png}
\caption{A játék refaktorált osztálydiagramja.}
\label{fig:refactored_uml}
\end{figure}

\Section{Telefonos verzió}

Mivel HTML Canvas és CSS segítségével készült a megjenítés, így a megvalósított interakciók hasonlóan működnek a számítógépes verzióhoz képest, ezáltal az elkészített játék teljes egészében fut mobiltelefonokon is (\ref{fig:phone}. ábra). A megjelenítés viszont nincs maradéktalanul optimalizálva erre az esetre, így ez kissé körülményes.

\begin{figure}[h]
\centering
\includegraphics[scale=0.1]{images/phone.jpg}
\caption{A játék egy telefon böngészőjében futtatva.}
\label{fig:phone}
\end{figure}